<div class="pages">
    <div data-page="mentorordningen" class="page navbar-fixed toolbar-fixed" >
      <div class="navbar">
        <div class="navbar-inner">
          <div class="left">
            <a href="#" class="link back icon-only"><i class="icon icon-back"></i></a>
            <!-- <a href="#" class="back link icon-only"><i class="icon icon-back"></i></a> -->
          </div>
          <div class="center">Mentor vejledning</div>
          <!-- <div class="right"></div> -->
          <div class="right">
          </div>
        </div>
      </div>
      <div class="page-content" style="padding-top:45px;">
         <div class="content-block">
            <p><b>Vejledning for HGK Mentorer sæson 2018</b></p>
            <p>Hornbæks golf Mentorer er frivillige medlemmer, med et HCP på 32 eller derunder. Mentorerne støtter, hjælper og vejleder nye golfere (NG) der deltager i LG4U kurserne i HGK. Det er udelukkende HGK-pro’en der er teknisk træner for NG. Hver Mentor får ansvar for 2 NG på kurset. Træningstid søges tilpasset såvel NG’er som Mentors fritid i forløbet. Se aktiviteterne listet herunder: <br />
            Dit ansvar som Mentor (4 uger i programmet):</p>

            <p><b>Spil og træning:</b></p>
            - Være til stede til lørdagstræningen, den første lørdag i den måned du er Mentor.<br />
            - Aftale træning løbende med NG uden for lørdagstræningen, i de forskellige slagtyper der læres på lørdagstræningen<br />
            - Gennemføre slagprøver med NG i det omfang dette ikke gøres af Pro’en<br />
            - Hjælpe NG med at forstå etik og regler for spillet<br />
            - Spille mindst én tællende runde på 18p med NG på Lærkeager, hjælpe NG med oplæring i GolfBox<br />
            - Give gode råd om spillet, bagopbygning, scorekort-udfyldelse, opretning af nedslagsmærker, m.m.<br />
            - Vise NG den store bane – og spille udvalgte huller, eller 9 huller fx fra sort tee<br />
            - Orientere om etiske regler – luft slag skal også tælles, og er bolden out så er den det også!<br />
            - Deltage med NG i banetræning 3 tirsdage på par-3 banen Lærkeager<br />
            - Deltage med NG i Søndags-Scramble der afvikles en søndag i 4 ugers kurset.<br />
            - Orientere NG om Match 37+, som er tilbud efter opnået banelicens<br />
            - Orientere om begyndertræner-tilbud og tilbud fra Pro’en om ekstra træning
            </p>

            <p><b>Socialt liv:</b></p>
            - Introducere NG’er til hinanden og til klubbens sociale liv<br />
            - Orientere om underklubber – tilmelding og kontaktpersoner<br />
            - Orientere om dresscode m.v. – pænt og ordentligt tøj, ikke for korte shorts og nederdele, ikke toppe med stropper. Godt fodtøj.<br />
            - I HGK har vi vedtaget at vi hilser og smiler når vi mødes<br />
            - Orientere om turneringer og begyndermatcher, HCP-systemet, turneringsformer<br />
            - Orientere om festligheder/ middage i klubben</p>

            <p>Under kursusforløbet skal Mentor introducere NG’er til den store bane, dette kan være en visning uden spil eller spil på udvalgte huller på banen fx fra sort tee, eller det kan være den planlagte Søndags-Scramble i forløbet. Det er tilladt for NG’er og medlemmer, som endnu ikke har opnået banelicens, at spille på den store bane med et HGK-medlem med max. HCP på 36 på hverdage efter kl.18.00, og i weekends og helligdage efter kl. 15.00. Der kan her ikke opnås nedskrivning.</p>

            <p><b>Banetræning tirsdage på Lærkeager:</b></p>
            <p>Banetræning foregår for alle NG på Lærkeager banen. NG har 20 ekstra slag på Par-3 banen. 2 ekstra slag på hullerne 1,2,3,4,5,8,9 og 3 slag ekstra på hul 6 og 7. NG skal i 3 runder opnå 18 p eller derover på de 9 par-3 huller. Den ene af disse runder SKAL være med den tildelte Mentor, de øvrige kan være med et klubmedlem med max. 36 i HCP, eller en anden Mentor f.eks. ved deltagelse i den ugentlige Banetræning om tirsdagen. NG kan spille på Par-3-banen alene eller med anden NG.<br />
            Underskrevne og korrekt udfyldte scorekort afleveres i Sekretariatet. Når alle slag-og teoriprøver er bestået og 3 tællende runder på 18p er opnået får NG HCP 54 og banelicens til den store bane, såfremt NG er medlem af HGK. Melder NG sig ikke ind, leverer HGK et bevis på at prøverne er bestået.<br />
            Tirsdags-Banetræning starter kl. 16.30 på Lærkeager. Banetræning er en del af forløbet, og der skal tilmeldes via GolfBox senest fredag kl. 18. Mentor deltager så vidt muligt i Banetræningen. Afbud fra Mentor meldes til den banetræningsansvarlige – se skema for dette.<br />
            Én søndag på LG4U kurset spilles der Søndags-Scramble over 10 huller fra kl. 15.00 på Hornbæk Golfbane som en Gunstart.<br />
            Søndags-Scramble er sammen med medlemmer med HCP 37+ og derover, hvor mentorer og Golfven spiller med.<br />
            Efter turneringen er der fællesspisning og præmieoverrækkelse. Der er et turneringsfee på 75,- kr. til dækning af forplejning og præmier.<br />
            Golfven og Mentor der deltager betaler ikke turneringsfee. For LG4U deltagere, fra den pågældende måned, er deltagelsen inkluderet i kurset. Alle betaler for egne drikkevarer.<br />
            Tilmelding til Søndags-Scramble skal ske via Sekretariatet senest onsdagen før.<br />
            Såfremt NG melder sig ind i HGK kan forløbet forlænges yderligere to uger – dog ikke med sikkerhed for at bevare den tildelte Mentor.</p>
           
            <p>Tak fordi du støtter HGK med din hjælp og vejledning i arbejdet med vore Nye Golfere.</p>

            <p>Venlig hilsen<br />
            Begynderudvalget</p>
          </div>
      </div>
      </div>
      </div>
    </div>
  </div>
  